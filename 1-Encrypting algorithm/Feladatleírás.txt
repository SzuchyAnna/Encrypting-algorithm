1.

Az alábbiakban egy rejtjelezési algoritmus leírása található:

- az üzenet az angol abc szerinti kisbetűkből (a-z) és szóközből (' ') állhat

- a kulcs ugyanezeket a karaktereket tartalmazhatja

- a kulcsnak legalább akkorának kell lennie mint az üzenetnek

- a rejtjelezés minden karakterre a következő műveletből  áll:
- rendeljünk a karakterhez egy kódot: a = 0, b = 1, ... z = 25, ' ' (szóköz) = 26

  - a rejtjelezett üzenet n. karaktere az üzenet n. karakter kódja + kulcs n. karakter kódja    

  - ha az eredmény nagyobb mint 26, akkor az eredmény a 27-el való osztás maradéka

- ha a kulcs hosszabb mint az üzenet, akkor a rejtjeles üzenet hossza az üzenet hossza lesz

Pl.  
üzenet: "helloworld"
kulcs:  "abcdefgijkl"
rejtjelezett üzenet: "hfnosauzun"

Készíts függvényt, amely megvalósítja a fenti rejtjelezést (az üzenet és a kulcs megadásával), és egy másikat, amely megoldja azt!